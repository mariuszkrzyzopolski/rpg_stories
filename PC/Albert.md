## Gracz - Gosia

## Backstory

Albert „Trzepak” Mruk Urodził się w 1951 roku, jako syn Pani [[Cecylia]] i Pana Mirosława. Zdobył dyplom na politechnice (Technologia Chemiczna). Zakochał się, a następnie wziął ślub i się rozwiódł z [[Mariola Szymańska|Mariol]]ą Szymańską (postanowiła, że Albert jest za mało interesujący i spontaniczny oraz kilka razy zignorowała wspólnie podjętą decyzję o monogamiczności tego związku). Przeprowadziła się do Krakowa, ale nadal utrzymuje kontakt telefoniczny i mailowy z Albertem (Albert nie miał wysokiej samooceny i myśli, że jest nudnym pantoflarzem, więc przystał na taką opcję, żeby nie stracić resztki znajomych) oraz jego mamą, a nawet ją odwiedza gdy jest na Pomorzu. Został przemieniony w 1992 roku podczas próby bycia „bardziej spontanicznym” gdy pojechał na Woodstock ze swoimi kuzynami. Nie podobało mu się i wrócił po jednym dniu, ale już „inny”. Nie pamięta kto go zmienił, musiał sam radzić sobie z nową rzeczywistością. Aktualnie pracuje w żabce na nocnej zmianie - rozładunek towaru. Bierze też zmiany w dzień zimą i jesienią, gdy może wyjść z domu i wrócić gdy jest ciemno. Swoje ofiary pozyskuje głównie za pomocą tindera. Umawia się na randki, na których włącza rozszerzoną wersję „Władcy Pierścieni” i czeka aż zasną. Nie ma wyrzutów sumienia - to ich wina, że nie doceniają sztuki i ucinają drzemkę. Na wszelki wypadek zawsze ma ze sobą krople nasenne. Następnego ranka znika i przestaje odpowiadać na wiadomości. [[Alex|Alexa]] poznał właśnie w ten sposób - był przekonany, że [[Alex]] to człowiek i chciał się nim pożywić (po profilu Alberta od razu widać było, że jest to wampir, więc [[Alex]] uznał to za spotkanie towarzyskie). Pierwsze 15 minut „randki” było strasznie niezręczne, bo Albert nie zdawał sobie sprawy z tego, że [[Alex]] również ma niższą temperaturę ciała. Potem się przyznał, zaprzyjaźnili się i zastali współlokatorami, a od 2 tygodni ich relacja jest romantyczna.
Albert jest bardzo nieśmiały i niepewny i na razie pozwolił sobie tylko na trzymanie go za rękę gdy nikt nie widzi, ale podejmuje kroki, żeby czuć się bardziej komfortowo w tej relacji. Oboje nie wiedzą też jak powiedzieć o ich nowym związku reszcie wampirów. Albert dostał się do rady spółdzielni mieszkaniowej i wprowadza zmiany tak, aby jemu i innym wampirom z Moreny żyło się wygodniej. Wprowadza też zmiany ułatwiające życie ludziom - lubi kiedy system działa sprawnie. Regularnie odwiedza swoją mamę - jest niewidoma, ale bardzo sprawna jak na swój wiek. Ma dwie fretki - Badylek i [[Badylek i Kurdybanek|Kurdybanek]].

## NPC

touchstone /opiekuńczość/: [[Cecylia]]
touchstone /żyj chwilą/: [[Mariola Szymańska]]